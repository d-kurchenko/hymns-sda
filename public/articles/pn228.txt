<h1>228 [221]. Я - МАНДРІВНИК ЗЕМНИЙ</h1>

<p>1.Я — мандрівник земний,<br>
В небі мій дім.<br>
Іду в той край святий, —<br>
В небі мій дім.<br>
Тут всюди смертна тінь<br>
Гнітить з усіх сторін, —<br>
В небі мій рідний дім,<br>
В небі мій дім.</p>

<p>2.Вже видно близько ціль,<br>
В небі мій дім,<br>
Зникне там смуток, біль,<br>
В небі мій дім.<br>
Хоч часом важко йти<br>
До вічної мети, —<br>
Скоро ввійду в той дім, —<br>
В небі мій дім.</p>

<p>3.Там в славі Бог живе, —<br>
В небі мій дім,<br>
Він дасть життя нове, —<br>
В небі мій дім.<br>
Душею рвусь туди,<br>
Там буде мир завжди.<br>
В небі мій рідний дім,<br>
В небі мій дім.</p>