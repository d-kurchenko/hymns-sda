<h1>161. О ДАЙ НАМ, БОЖЕ</h1>

<p>1.О дай нам, Боже, давніх свідків,<br>
Котрі б на варті пильними були,<br>
Вдень і вночі від хижих звірів<br>
Твою отару вірно стерегли.<br>
Щоб голос їх по всій землі звучав,<br>
В серцях людей надію відживляв.</p>

<p>2.Хай всюди вість Твоя лунає<br>
Могутнім голосом із краю в край,<br>
З пітьми гріха всіх направляє<br>
На шлях вузький, який веде в Твій рай.<br>
O Боже, глянь, як цілий світ доспів,<br>
Жнива великі, та нема женців.</p>

<p>3.Пошли скоріше правди Слово<br>
До всіх людей, що в темряві живуть,<br>
А нам з Небес дай Духа Свого,<br>
Щоб ревністю наповнив нашу грудь;<br>
Від сну гріха народ Твій пробуди<br>
I слуг Своїх благослови труди.</p>

<p>4.Рівняй стежки дочки Сіону,<br>
А Сам лише вперед як Вождь іди;<br>
Під стягом вічного Закону<br>
Своїх відкуплених дітей веди.<br>
Спаси овець від пастирів лихих<br>
І приведи до чистих вод живих.</p>