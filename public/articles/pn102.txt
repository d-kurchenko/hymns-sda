<h1>102 [94]. ЗЕМНІ ТУРБОТИ ЗАЛИШИ</h1>

<p>1.Земні турботи залиши,<br>
В дім Божий в день святий прийди,<br>
Ім'я Господнє прославляй,<br>
Честь і хвалу Йому віддай.</p>

<p>2.Небесні ангели вгорі<br>
Співають Богові пісні:<br>
«Свят, свят, свят, Боже всеблагий,<br>
Престол Твій вічний і святий».</p>

<p>3.Величний Боже в небесах,<br>
Тебе ми славимо в піснях,<br>
Із Твого храму, з висоти,<br>
Благословення нам пошли.</p>

<p>4.Своїм Ти Духом нас навчи,<br>
Як жити в правді. Поможи,<br>
Щоб ми святе життя вели<br>
І в Царство слави увійшли.</p>