<h1>9 [10]. БОГ Є ЛЮБОВ</h1>

<p>1.Бог є любов. Лиш той, хто Бога знає,<br>
Де в серці дух Христа вогнем горить, —<br>
До всіх людей любов Він виявляє,<br>
На поміч в горі завжди поспішить.</p>

<p>2.Бог є любов. Свята любов не судить,<br>
Вона прощає й покриває все.<br>
І той, хто Бога щирим серцем любить,<br>
Всім ближнім дар любові понесе.</p>

<p>3.Бог є любов. Любов готова завжди<br>
Своїм теплом зігріти цілий світ,<br>
І втомленим в борні тяжкій подати<br>
Надії промінь, поміч в боротьбі.</p>

<p>4.Бог є любов. Хто всім єством бажає<br>
Знов стати сином вічного Отця,<br>
Той кожний день себе хай забуває,<br>
І любить, як Христос, всіх без кінця.</p>