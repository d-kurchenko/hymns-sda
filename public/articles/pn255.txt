<h1>255 [251]. НАУЧИ МЕНЕ, БОЖЕ</h1>

<p>1.Научи мене, Боже, молитись,<br>
Твій священний Закон берегти,<br>
Горде серце Тобі покорити,<br>
І себе для гріха розп'ясти. (Двічі)</p>

<p>2.Щоб з Тобою я жив нероздільно,<br>
Дух Святий щоб в мені пробував,<br>
Щоб любити Тебе міг постійно<br>
І лиш Ім'я Твоє прославляв. (Двічі)</p>

<p>3.Милосердну Твою, Боже, волю<br>
Ти мене виповняти навчи,<br>
І мій хрест, як земну свою долю,<br>
Нести без нарікань поможи. (Двічі)</p>

<p>4.Щоб обмитий пречистою кров'ю<br>
Своє серце я чистим зберіг,<br>
І Твоєю святою любов'ю<br>
Своїх ближніх любити я міг. (Двічі)</p>