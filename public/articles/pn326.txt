<h1>326 [301]. О, ТИ, КОГО ХВАЛИТЬ</h1>

<p>1.О, Ти, Кого хвалить не смію, —<br>
Творець всього, Спаситель мій.<br>
Кого люблю, про Кого мрію<br>
Всім серцем в немочі моїй.<br>
Хто по Своїй небесній волі<br>
Гріхи любов'ю поборов,<br>
Прийняв страждальців бідну долю<br>
Як Друг, і Брат, Отець, і Бог.<br>
Мій Господь.</p>

<p>2.Хто сонця осяйним промінням<br>
Все радує в красі денній<br>
І дивним зоряним горінням<br>
Чудово світить в тьмі нічній.<br>
Щоб промінь славної надії<br>
Завжди у серце проникав,<br>
Щоб пам'ятав благі події<br>
І Божу міць не забував.<br>
Мій Господь.</p>

<p>3.Мене тяжкий хрест не лякає,<br>
Страждання вірою цвіте.<br>
Сам Бог, хоч горе допускає,<br>
Та з Ним терпіння нам дає.<br>
Твоїм слідом іти готовий,<br>
Молюсь, щоб дух мій підкріпив,<br>
Я понесу вінок терновий,<br>
Який колись Христос носив.<br>
Мій Господь.</p>