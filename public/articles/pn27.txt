<h1>27 [ЗО]. ЧИ ЗНАЄШ ПОДВИГ ІСУСА?</h1>

<p>1.Чи знаєш подвиг Ісуса,<br>
Як Він страждав на хресті?<br>
Гірко сльозами заллюся —<br>
Муки прийняв Він страшні.<br>
О, як над Ним всі знущались,<br>
Як розпинали Його,<br>
Цвяхи, мов змії, в'їдались (двічі)<br>
В руки і в ноги Його.</p>

<p>2.Чи знаєш подвиг Ісуса,<br>
Як Він страждав на хресті?<br>
Гірко сльозами заллюся —<br>
Муки прийняв Він страшні.<br>
Серце болить і страждає,<br>
Сльози течуть із очей,<br>
Глянь, як Господь умирає (двічі)<br>
В муках за грішних людей.</p>

<p>3.Так Бог звершив План спасіння<br>
В жертві Ісуса Христа.<br>
Він переміг смерті тління<br>
І подарив нам життя.<br>
Це була жертва й за мене,<br>
Щоб не помер я, а жив.<br>
Жертва була недаремна, — (двічі)<br>
Бог нам Христа воскресив!</p>