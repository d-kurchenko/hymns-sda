<h1>263 [253]. ПОЧУЙ ЖЕ, ГОСПОДИ</h1>

<p>1.Почуй же, Господи, моління,<br>
Сердечно так благаю я,<br>
В тяжкі хвилини дай терпіння,<br>
В Тобі надія вся моя.</p>

<p>2.Нехай молитва моя лине<br>
Як той пахучий фіміам.<br>
Я серцем прагну безупинно<br>
В чудовий Твій небесний Храм.</p>

<p>3.Тебе, Спасителю, благаю:<br>
Прости й помилуй, я згрішив.<br>
Пробач, що віри мало маю,<br>
Що знов Тебе я засмутив.</p>

<p>4.Все зло і гріх з душі моєї<br>
Зніми, очисти назавжди,<br>
Наповни силою Твоєю,<br>
Щоб міг я вічність осягти.</p>