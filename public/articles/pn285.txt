<h1>285 [286]. СПИ ТИХИМ СНОМ</h1>

<p>1.Спи тихим і спокійним сном<br>
В могилі, втомлений трудом,<br>
Аж поки наш Господь прийде,<br>
І в вічність Сам тебе введе.</p>

<p>2.Ти вік недовгий тут прожив<br>
І в тілі смертному ходив,<br>
Тепер в могилі спочивай,<br>
Труби Архангела чекай.</p>

<p>3.З землі ти взятий, в землю йдеш,<br>
В ній час короткий проведеш.<br>
Господь наш скоро вже прийде,<br>
Тебе з могили підійме.</p>

<p>4.Від всіх лихих пригод й журби<br>
Ти заспокійся й відпочни.<br>
Спаситель сон розбудить твій<br>
І дасть вінець безсмертя Свій.</p>