<h1>23. ХВАЛУ НЕСЕМ ХРИСТУ</h1>

<p>1.Хвалу несем Христу повік.<br>
Бо, як Син Людський, Чоловік,<br>
Родився Він колись для нас.<br>
Всі Ангели, співайте враз: Алілуя!</p>

<p>2.Від Нього світло настає,<br>
Що сяйво всім світам дає,<br>
Що світить нам, і в темний час<br>
Синами світла робить нас. Алілуя!</p>

<p>3.Він — Божий Син і наш Творець,<br>
Прийшов як Пастир до овець.<br>
Він нас веде від сліз, жалю<br>
В небесну ангельську сім'ю. Алілуя!</p>

<p>4.Убогим Він до нас зійшов,<br>
Відкрив нам ласку і любов,<br>
І рай блаженний обіцяв,<br>
надію на життя нам дав. Алілуя!</p>

<p>5.Він для людей усе зробив,<br>
Всім грішним милість об'явив.<br>
Радіє християнський світ,<br>
Йому співає з роду в рід: Алілуя!</p>