<h1>105 [93]. СУБОТНІЙ ДЕНЬ ПРИЙШОВ.</h1>

<p>1.Суботній день прийшов, і я радію,<br>
Закінчив працю, тихо тут стою, —<br>
Лише на Бога вся моя надія,<br>
Йому поклін і славу віддаю.<br>
Хор Ангелів хвалу мою приймає,<br>
Мій голос славить Бога в день святий,<br>
Того, Хто кров'ю грішних омиває, Спасителя,<br>
Хто змив порок тяжкий.</p>

<p>2.Ісусе мій, Твоя любов звільнила<br>
Мене з гріхів, — Я маю ціль нову.<br>
O дай, щоб правда, мов маяк, світила<br>
В житті моєму, поки ще живу.<br>
Бажаю я характер свій змінити,<br>
Любити всіх, добро робити всім,<br>
I кожний день Твоє Ім'я хвалити,<br>
Звіщати про спасіння людям всім.</p>

<p>3.Тебе, мій Боже, нині величаю, —<br>
Мені субота серце веселить.<br>
Люблю цей день, марний світ забуваю,<br>
Шаную свято, як Закон велить.<br>
Приходить він — всі клопоти лишаю, —<br>
Господь дає мені святий спокій,<br>
З любов'ю гімн хвали Йому співаю:<br>
«Я — раб відкуплений, навіки Твій».</p>