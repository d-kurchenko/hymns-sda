<h1>293 [297]. ЗАБУДЕМ ГОРЕ І ТОМЛІННЯ</h1>

<p>1.Забудем горе і томління,<br>
Із себе скинем марний страх,<br>
І принесем Творцю хваління<br>
Ми в пісні дивній на устах<br>
За те, що нас, дітей Своїх,<br>
Він мудро вів в минулий рік.</p>

<p>2.Прийми ж від нас цей спів сердечний:<br>
Ми — любі діти всі Твої.<br>
До Тебе, Боже, в Храм небесний<br>
Хай линуть звуки голосні.<br>
Ти нам прощаєш всякий гріх,<br>
Любов'ю зігріваєш всіх.</p>

<p>3.Ми знову в новий рік вступаєм.<br>
Освітлюй шлях нам до мети,<br>
Своє життя Тобі вручаєм,<br>
Завжди і всюди з нами йди.<br>
Оберігай від тьми гріха.<br>
Хай нас веде Твоя рука.</p>

<p>4.За все Тобі хай буде слава<br>
Із уст слабих дітей Твоїх.<br>
Твоя і сила, і держава,<br>
Ти — Джерело дарів усіх.<br>
Благослови ж народ святий<br>
На цей прийдешній Рік Новий.</p>