<h1>265 [255]. БОЖЕ, ОТЧЕ ВСЕМОГУТНІЙ</h1>

<p>1.Боже, Отче Всемогутній,<br>
Глянь на нас в молитви час.<br>
Ми Тебе сердечно просим: (Двічі)<br>
Всіх прости, помилуй нас.</p>

<p>2.Боже, Отче Милостивий,<br>
Не лиши в тривожний час,<br>
Не позбав нас благодаті, (Двічі)<br>
А спаси й помилуй нас.</p>

<p>3.Боже, глянь, Твої ми діти,<br>
Тут зійшлися в добрий час.<br>
Дай нам сили свято жити, (Двічі)<br>
Від гріха звільни всіх нас.</p>

<p>4.Боже милий, Боже любий,<br>
Не лиши і сили дай,<br>
Підкріпляй постійно Духом (Двічі)<br>
І веди в небесний край.</p>