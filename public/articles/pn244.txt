<h1>244 [242]. ЯК КОЛИСЬ ПЕРЕД ЙОРДАНОМ</h1>

<p>1.Як колись перед Йорданом,<br>
Перед Богом стоїмо,<br>
До вітчизни Ханаану<br>
Увійти ми спішимо.<br>
Поможи нам, Боже добрий,<br>
Шлях тернистий наш пройти,<br>
Поможи, Господь Всесильний,<br>
За Тобою хочем йти.</p>

<p>2.Ось стоїть перед Тобою<br>
Твій покірний раб в воді,<br>
Він звертається з мольбою:<br>
«Сили дай у боротьбі».<br>
Бути вірним обіцяє,<br>
Ти його не залишай.<br>
Щирим серцем він благає,<br>
Духа втіхи йому дай.</p>

<p>3.Хоче бути Тобі вірним,<br>
З чистим серцем назавжди,<br>
І в союзі нероздільно<br>
За Тобою вслід іти.<br>
А коли прийдеш Ти знову<br>
В славі ангелів Своїх,<br>
Поможи, щоб був готовий<br>
Жити в радощах Твоїх.</p>