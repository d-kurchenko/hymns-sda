<h1>31 [26]. ПОГЛЯНЬ НА ГОЛГОФУ</h1>

<p>1.Поглянь на Голгофу, мій брат, —<br>
Криваві хрести на горі там стоять,<br>
Розп'ятий Ісус на середнім хресті.<br>
Що злого зробив Він кому на землі?<br>
Впадем перед Ним.</p>

<p>2.На хрест подивись, брате мій, —<br>
Христос там страждає за гріх мій і твій.<br>
Його мучить спрага, — хтось оцет несе,<br>
Хоч річка життя всім від Нього тече.<br>
Впадем перед Ним.</p>

<p>3.На хрест подивись, брате мій,<br>
«Прости їм», — Він просить Отця у мольбі.<br>
Звершилось спасіння, прийшов смерті час.<br>
Підемо до Нього, — вмирав Він за нас.<br>
Впадем перед Ним.</p>

<p>4.На хрест подивись, брате мій, —<br>
Спаситель наш любить, прощає тобі.<br>
О друже, Він просить до Нього прийти,<br>
Бо в Ньому лиш зможеш спасіння знайти.<br>
Впадем перед Ним.</p>