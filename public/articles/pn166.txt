<h1>166. ІДИ В ВИНОГРАДНИК</h1>

<p>1.Іди в виноградник й сумлінно працюй.<br>
В нім праці багато, хвилин не марнуй.<br>
Бур'ян виривати, щоб лози росли,<br>
Рядки поливати, збирати плоди.<br>
Ти мусиш лозу від лисиць стерегти,<br>
Для Господа весь виноград зберегти.<br>
Там кожний по силах роботу знайде,<br>
Аж поки у славі Спаситель прийде.</p>

<p>2.Іди в виноградник, — тебе Я купив,<br>
І кров'ю Своєю твій борг заплатив.<br>
Весь час твій, думки і всі сили твої,<br>
Весь розум і воля віднині Мої.<br>
Все царство Моє Я за тебе віддав,<br>
Пісні херувимів — на світ поміняв.<br>
Я чашу скорботи всю випив до дна,<br>
І смертю Своєю тобі дав життя.</p>

<p>3.Іди, попрацюй, наближається ніч,<br>
Спіши в виноградник, не бійся терпінь.<br>
Вже скоро стемніє, надійде пітьма,<br>
Поглянеш навколо — надії нема.<br>
Працюй від зорі до зорі — і Я Сам<br>
Вкладу в тебе силу і засоби дам.<br>
Ти будеш щасливий, вінець осягнеш,<br>
І плату від Бога за працю приймеш.</p>