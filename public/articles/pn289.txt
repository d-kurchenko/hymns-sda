<h1>289 [285]. СПОКІЙНО СПИ!</h1>

<p>1.Спокійно спи від всіх турбот і лиха.<br>
У цій землі твоя оселя тиха.<br>
Зло не порушить сон твій спокійний.<br>
Смертний той час для всіх неодмінний.<br>
Спокійно спи.</p>

<p>2.Спокійно спи. Знесилений журбою,<br>
Ти не зазнав тут радощів, спокою.<br>
Серце твоє більш горя не знає,<br>
Мирний твій сон Сам Бог зберігає.<br>
Спокійно спи...</p>

<p>3.Спокійно спи до ранку воскресіння,<br>
Бог з тебе здійме цей одяг тління.<br>
Хай же розлука нас не тривожить,<br>
Божий світанок скоро надходить.<br>
Спокійно спи...</p>