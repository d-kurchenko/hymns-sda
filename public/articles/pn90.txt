<h1>90. СПОЧАТКУ, ЯК ГОСПОДЬ</h1>

<p>1.Спочатку, як Господь<br>
Прекрасний світ створив,<br>
Законом і життям<br>
Природі всій вділив.<br>
Він після днів шістьох спочив,<br>
Він після днів шістьох спочив,<br>
Навік день сьомий освятив.</p>

<p>2.Бог освятив цей день,<br>
Його благословив,<br>
Щоб кожний, так як Він,<br>
В суботу відпочив.<br>
Бо ще перед падінням в гріх,<br>
Бо ще перед падінням в гріх<br>
Він дав цей день для нас усіх.</p>

<p>3.Коли з Синаю Бог<br>
Закон Свій сповіщав,<br>
То вся гора тряслась<br>
І страх людей проймав.<br>
Він з-поміж громів промовляв,<br>
Він з-поміж громів промовляв,<br>
Святити сьомий день казав.</p>

<p>4.Спаситель наш помер,<br>
Закон Свій не змінив.<br>
Як жити нам тепер,<br>
Він приклад залишив.<br>
Він Заповіді всі сповняв,<br>
Він Заповіді всі сповняв,<br>
І так людей усіх навчав.</p>