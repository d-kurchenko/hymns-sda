<h1>261. ТИ ЗНАЄШ, БОЖЕ</h1>

<p>1.Ти знаєш, Боже, моє бажання,<br>
Молитву слухаєш мою,<br>
Ти знаєш серця тяжкі страждання, (Двічі)<br>
Коли я гіркі сльози ллю.</p>

<p>2.Ти знаєш, Боже, що я бажаю<br>
Не слави й скарбів землі,<br>
Я щирим серцем Тебе кохаю (Двічі)<br>
З моїх весняних юних днів.</p>

<p>3.Сумує серце моє порою,<br>
А на устах немає слів,<br>
І я самотній, тужу душею, (Двічі)<br>
Змовкає мій веселий спів.</p>

<p>4.Ніхто не знає, усім байдуже,<br>
Куди душею лину я,<br>
І хто спитає, і хто потішить, (Двічі)<br>
Коли сумна душа моя?</p>

<p>5.Тебе благаю: о не барися,<br>
Прийди до мене, Боже мій,<br>
Бо слабнуть сили, і я втомився, (Двічі)<br>
А ще далекий шлях земний.</p>