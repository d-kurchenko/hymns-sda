<h1>20. НОВА РАДІСТЬ</h1>

<p>1.Нова радість стала,<br>
Яка не бувала, —<br>
Над вертепом зірка ясна (двічі)<br>
На весь світ засіяла.</p>

<p>2.Де Христос родився,<br>
З Діви воплотився,<br>
Як людина, пеленками (двічі)<br>
Вбогими вповився.</p>

<p>3.Пастухи з ягнятком<br>
Перед тим Дитятком<br>
На коліна припадають, (двічі)<br>
Царя-Бога величають.</p>

<p>4.«Просим Тебе, Царю,<br>
Небесний Владарю,<br>
Даруй літа щасливії (двічі)<br>
Цьому дому й господарю.</p>

<p>5.Цьому господарю,<br>
Його господині,<br>
Даруй літа щасливії (двічі)<br>
Всій його родині.</p>

<p>6.Щоб хлібець родився,<br>
Товарець — плодився,<br>
Щоб сім'я здорова була, (двічі)<br>
Щоб господар не журився.</p>

<p>7.Дай нам мирно жити,<br>
Тобі догодити,<br>
І з Тобою в Царстві Твоїм (двічі)<br>
Повік вічно жити».</p>