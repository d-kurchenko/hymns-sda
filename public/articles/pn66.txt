<h1>66. ПРИЙДИ З ВИСОТ</h1>

<p>1.Прийди з висот небесних,<br>
Дух істини Святий,<br>
Влий світло правди в серце,<br>
Думки всі освіти.<br>
Допоможи незмінно<br>
Завіт Твій берегти,<br>
Твоїм вогнем священним<br>
Дорогу освіти.</p>

<p>2.Байдужість та невір'я<br>
Намножились кругом, —<br>
Благаєм: дай терпіння<br>
Для боротьби зі злом.<br>
Пошли нам більше віри<br>
І силу укріпи,<br>
Щоб встояти в спокусах<br>
З Тобою ми могли.</p>

<p>3.Зверши, Дух Божий, чудо,<br>
Наповни всі серця,<br>
Нехай проникне всюди<br>
Спасіння й мир Христа.<br>
Цю вістку сповіщати<br>
Нам всім допоможи,<br>
Щоб ми могли пожати<br>
Достиглі вже лани.</p>