<h1>45. ХРИСТОВА КРОВ</h1>

<p>1.Христова кров, пролита на хресті,<br>
Обмиє серце і уста мені,<br>
Щоб міг завжди, мій Боже, гідно я<br>
В піснях підносити Твоє Ім'я.</p>

<p><i>Приспів:</i><br>
Хвалу Тобі, Господь, несу<br>
За всю любов Твою.</p>

<p>2.Я від гріхів втомивсь і занеміг,<br>
Побитий ними з голови до ніг.<br>
Лише любов Спасителя Христа<br>
Спасе від смерті й дасть мені життя.</p>

<p><i>Приспів:</i><br>
Хвалу Тобі, Господь, несу<br>
За всю любов Твою.</p>

<p>3.В душі моїй надії промінь згас,<br>
Здається, що настав останній час.<br>
На Тебе, Боже покладаюсь я, —<br>
Прости мій гріх, зміцняй мене щодня.</p>

<p><i>Приспів:</i><br>
Хвалу Тобі, Господь, несу<br>
За всю любов Твою.</p>

<p>4.Хоч тьма в душі, — Ти світло дня проллєш,<br>
Мене, мов сина, в рідний дім приймеш.<br>
Хоч ворог лютий, — я вже не боюсь, —<br>
Зі мною йде всесильний мій Ісус.</p>

<p><i>Приспів:</i><br>
Хвалу Тобі, Господь, несу<br>
За всю любов Твою.</p>