<h1>155. ХОЧ БИ Я ВСІ ЗЕМНІ</h1>

<p>1.Хоч би я всі земні скарби,<br>
Мудрість і знання придбав,<br>
План і Божу волю знав би<br>
І всім серцем виповняв,<br>
Та мої усі старання<br>
Перед Господом святим,<br>
І вся мудрість, і пізнання<br>
Без любові є нічим.</p>

<p>2.Хоч би царські мав палати,<br>
Славу добру між людьми,<br>
Хоч би мав я дар зціляти,<br>
І добро робив завжди,<br>
Хоч би ангельські знав мови<br>
Все це не спасе мене.<br>
Без братерської любові<br>
Я, як мідь, що лиш гуде.</p>

<p>3.І хоч був би я пророком,<br>
Все таємне виясняв,<br>
Віру мав таку глибоку,<br>
Як муж Божий Авраам,<br>
Так, щоб на наказ мій гори<br>
Пересунутись могли,<br>
Але віра без любові<br>
Буде словом лиш пустим.</p>

<p>4.Хоч майно своє роздав би<br>
Тим, в кого його нема,<br>
І за друзів я віддав би<br>
Навіть і своє життя.<br>
Та даремні всі старання<br>
Без небесного вогню,<br>
Як у всіх цих починаннях<br>
Божого нема дару.</p>

<p>5.Бо любов — це дар найвищий,<br>
Даний Господом для всіх.<br>
Срібло, золото час знищить,<br>
Буде лиш любов повік.<br>
Навіть віра і надія<br>
Відійдуть, як час прийде,<br>
І зруйнуються стихії, —<br>
Лиш любов не промине.</p>