<h1>57. ТВОРЦЮ СПІВАЮ ГІМН ХВАЛИ</h1>

<p>1.Творцю співаю гімн хвали<br>
За мудрість всіх чудес,<br>
Приношу я Йому дари —<br>
Честь, славу до небес.<br>
Він Слово сили лиш сказав —<br>
Вмить світлом стала тьма,<br>
І до життя наш світ повстав, —<br>
Вже темряви нема.</p>

<p>2.Світ наш чудовий Бог створив,<br>
Закон творінню дав,<br>
І гори снігом Він покрив,<br>
За хмари їх підняв.<br>
І сонце ллє своє тепло,<br>
Землі дає життя.<br>
Нехай за ласку і добро<br>
Творцю звучить хвала.</p>

<p>3.Я славлю мудрість Бога сил,<br>
Що дивно світ створив;<br>
Він цілий Всесвіт утвердив,<br>
Закон Свій всім відкрив.<br>
Творець премудрий і благий<br>
Явив нам міць Свою.<br>
Тож за життя — Твій дар святий<br>
Прийми хвалу мою.</p>