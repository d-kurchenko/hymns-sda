<h1>47. ЯК СУМНО БУВАЄ МЕНІ</h1>

<p>1.Як сумно буває мені,<br>
Коли не знаходжу Христа;<br>
Не маю спокою тоді,<br>
Змовкають, змовкають,<br>
Змовкають, змовкають,<br>
Німіють уста.</p>

<p>2.Немовби все спить навкруги —<br>
І місяць, і зорі сумні;<br>
Зітхають гаї і луги.<br>
Так сумно, так сумно,<br>
Так сумно, так сумно<br>
І тяжко мені...</p>

<p>3.Коли ж тільки знову з Христом<br>
Я зовсім близенько стою, —<br>
Здається, співають псалом<br>
Всі птахи, всі птахи,<br>
Всі птахи, всі птахи<br>
В саду і в гаю.</p>

<p>4.Як добре у цьому житті<br>
Навчатися в школі Христа,<br>
З Ним бути в єднанні всі дні!<br>
Без Нього, без Нього,<br>
Без Нього, без Нього<br>
Усе — марнота.</p>