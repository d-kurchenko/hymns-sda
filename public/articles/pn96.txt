<h1>96. СУБОТНІЙ ДЕНЬ СВЯТОГО СПІЛКУВАННЯ!</h1>

<p>1.Суботній день святого спілкування, —<br>
Минули дні всіх клопотів, тривог,<br>
Забуті всі незгоди і страждання, (двічі)<br>
І ми Тобі співаєм, вічний Бог.</p>

<p>2.Душею й тілом в храмі спочиваєм,<br>
Забувши світ з його життям марним.<br>
Зібравшись, ми Ісуса прославляєм, (двічі)<br>
Бадьорі духом, серцем молодим.</p>

<p>3.Хай світ шукає нині в хвилях грішних<br>
Пустих розваг для серця і душі, —<br>
Їм невідомі звуки псалмів ніжних, (двічі)<br>
Що ми співаєм Богу тут, в тиші.</p>

<p>4.Хвала Тобі, Владико Всемогутній,<br>
За день суботній, дивний і святий,<br>
День радості тепер і в час майбутній, (двічі)<br>
Хвала, хвала, Ісусе всеблагий!</p>