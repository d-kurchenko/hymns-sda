<h1>252 [265]. СТРАШНО БУШУЄ МОРЕ</h1>

<p>1.Страшно бушує життєвеє море,<br>
Хвилі мій човен гойдають і б'ють.<br>
В смертній тривозі і в тяжкому горі (Двічі)<br>
Богу молюся: Не дай потонуть.</p>

<p>2.Зглянься над мною, сили дай, помилуй,<br>
З днів моїх юних я зі злом борюсь.<br>
Більше боротись не маю вже сили, (Двічі)<br>
Боже, помилуй, благаю, молюсь.</p>

<p>3.Не залишай мій човен в хвилях моря,<br>
Боже мій милий, Боже мій благий.<br>
Близько вже берег небесний і скоро (Двічі)<br>
Там лиш знайду для душі я спокій.</p>