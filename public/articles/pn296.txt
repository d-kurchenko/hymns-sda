<h1>296 [294]. ЛЮБЛЮ ГОСПОДНІЙ ДІМ</h1>

<p>1.Люблю Господній дім, —<br>
Я тут пізнав любов<br>
І зрозумів пречисту кров, (Двічі)<br>
Пролиту на хресті.</p>

<p>2.В цім домі — вічний Бог<br>
Будує храм живий,<br>
Охороняє Дух Святий (Двічі)<br>
Від горя і тривог.</p>

<p>3.Цю Церкву я люблю,<br>
Люблю її дітей,<br>
Молюсь за Церкву із людей, (Двічі)<br>
В ній Богові служу.</p>

<p>4.Хотів би я завжди<br>
У Церкві бути цій,<br>
Щоб розділити час сумний (Двічі)<br>
І в вічний дім ввійти.</p>

<p>5.В єднанні, як сім'я,<br>
За Господом ідем;<br>
В небесний дім святий ввійдем, — (Двічі)<br>
Нас жде Нова земля.</p>