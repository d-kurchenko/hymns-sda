<h1>242 [241]. О НІ, НІХТО НАС НЕ РОЗЛУЧИТЬ</h1>

<p>1.О ні, ніхто нас не розлучить<br>
З Христом в жорстокій боротьбі,<br>
Хоч смерть лютує, гріх нас мучить,<br>
Ми будем вірити й тоді.<br>
Якщо ж дух злоби знов повстане<br>
На Богом вибраних дітей, —<br>
Він Сам тоді на захист стане<br>
І їх спасе від злих людей.</p>

<p>2.О ні, Своїх Бог не покине, —<br>
Він міцно держить їх в руці.<br>
Престол Ваала скоро скине<br>
З висот гордині при кінці.<br>
Коли ж на землю прийде знову,<br>
Щоб царювати тут повік,<br>
Не буде скривджений нуждою<br>
В Христовім Царстві чоловік.</p>

<p>3.О так, я знаю: Бог незмінний<br>
В Своєму Слові обіцяв<br>
З нас зняти стан гріховний, тлінний<br>
І дати те, що ум не знав.<br>
І цим словам ми довіряєм,<br>
Бо їх сказав Сам Бог-Творець.<br>
Ми Богу вірим, твердо знаєм:<br>
Стражданням всім прийде кінець.</p>