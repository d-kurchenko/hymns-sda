<h1>18 [19]. ЧЕРЕЗ ВСІ ТИСЯЧОЛІТТЯ</h1>

<p>1.Через всі тисячоліття<br>
Пригадай на мить собі,<br>
Як Господь давав Закон Свій<br>
На святій Синай-горі.<br>
Чути Голос: «Уважай, (двічі)<br>
Та богів чужих не май».</p>

<p>2.Глянь, Бог хмарами зодягся,<br>
Вся гора кругом димить,<br>
Серед блискавок і грому<br>
Голос Божий знов велить:<br>
«Щоб не кланявсь образам, (двічі)<br>
Мертвим ідолам-богам».</p>

<p>3.Бог у бурях пробуває,<br>
Захиталася земля,<br>
Трубний звук згори лунає,<br>
Чути Господа слова:<br>
«Ім'я Боже поважай, (двічі)<br>
Надаремно не вживай».</p>

<p>4.Стоячи попід горою,<br>
Весь народ в страху тремтить.<br>
Хто ж бо встоїть близько Бога?<br>
Знову наш Господь велить:<br>
«День суботній Мій святіть, (двічі)<br>
Діл звичайних не робіть».</p>

<p>5.«Поважай своїх батьків ти»,<br>
«Словом, вчинком не вбивай»,<br>
«Вірність зберігай в подружжі»,<br>
«Ближнього не обкрадай».<br>
Знай: для кожного із нас (двічі)<br>
Прийде скоро судний час</p>

<p>6.«Не свідкуй ніде фальшиво<br>
Ти на ближнього свого;<br>
Не дивися пожадливо<br>
На що-будь з майна його».<br>
Бог Закон цей дав тобі, (двічі)<br>
Щоб прожив ти у добрі.</p>