<h1>112. СЕРЦЕ МОЄ</h1>

<p>1.Серце моє, Господь, даю Тобі,<br>
Воно Твоє цілком,<br>
У світі зла в великій боротьбі<br>
Веди Своїм слідом.<br>
Мене купив святою кров'ю,<br>
Віддавсь я, Боже, Твоїй волі<br>
Серцем моїм, серцем моїм.</p>

<p>2.Серце моє, навік його прийми,<br>
Хоча це дар малий,<br>
Я прошу Ти моїм життям ряди,<br>
Небесний Царю мій.<br>
Хоч серце все гріхом покрите,<br>
Немов темрявою повите<br>
Серце лихе, серце лихе.</p>

<p>3.Серце моє, що було кам'яне,<br>
Принижене тремтить.<br>
До Тебе лине, бідне і сумне,<br>
Бо гріх його гнітить.<br>
Під тягарем тяжким ридає,<br>
До Тебе, Боже мій, зітхає<br>
Серце моє, серце моє.</p>

<p>4.Серце моє отримує спокій<br>
В святій крові Христа.<br>
Ісусе, Ти Один земний скарб мій,<br>
А смерть Твоя — життя.<br>
Мене спасають Твої рани,<br>
І падають гріха кайдани<br>
З серця мого, з серця мого.</p>

<p>5.Серце моє, хай Дух Твій буде в нім,<br>
Зроби його новим,<br>
Як храм живий, благословенний дім,<br>
Зроби його святим.<br>
Завжди за Богом щоб тужило,<br>
Його боялось і любило<br>
Серце нове, серце нове.</p>