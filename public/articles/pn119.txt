<h1>119 [ 116]. ІСУСЕ МІЙ, Я ХОЧУ ЗНАТИ</h1>

<p>1.Ісусе мій, я хочу Тебе знати<br>
І кров Твою пролиту пам'ятати,<br>
До Тебе лиш звертати свої очі<br>
В духовній ночі.</p>

<p>2.Довго блукав по світі я, нещасний,<br>
Шукав скрізь долі й шлях до Неба ясний,<br>
Бог Сам знайшов мене і спас любов'ю,<br>
Своєю кров'ю.</p>

<p>3.Боже, я вдячний за Твій дар спасіння,<br>
Хай Тобі з серця лине гімн хваління.<br>
Дозволив Ти до Себе приступити,<br>
Щоб я міг жити.</p>

<p>4.Дай мені сили вірним Тобі бути,<br>
Важкий Твій хрест ніколи не забути,<br>
Тебе в житті постійно прославляти<br>
І величати.</p>