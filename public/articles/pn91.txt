<h1>91. Я - ВІНЕЦЬ ТВОРІННЯ</h1>

<p>1.Я — вінець творіння мудрого Творця,<br>
Він — мій добрий Пастир, я — Його вівця.<br>
Від душі хваління багато пісень<br>
Занесу я Богу в цей суботній день.</p>

<p>2.Правдою Твоєю дух освячуй мій,<br>
Від пороків серце Ти моє обмий.<br>
Щоб душею чистий, вірою живий<br>
Міг Тебе благати нині в день святий.</p>

<p>3.Радістю святою замість марноти<br>
Моє слабе серце Сам наповни Ти.<br>
О прийди, мій Боже, храм Собі збудуй,<br>
В цій малій оселі Ти завжди домуй.</p>

<p>4.Перед вишнім троном я стою тут знов,<br>
Славлю вічну мудрість і Твою любов.<br>
Хай хвали спів ллється, мов струмок дзвінкий,<br>
До престолу ласки нині, в день святий.</p>