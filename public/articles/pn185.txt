<h1>185. ВЕРНИСЬ, ВЕРНИСЬ</h1>

<p>1.Вернись, вернись! Ти так блукав далеко,<br>
В дорозі часто падав і страждав.<br>
Скалічений і втомлений смертельно,<br>
Свою погибель ти не відчував.</p>

<p>2.Ти довго йшов, поранив собі ноги,<br>
І юності вогонь в очах погас.<br>
Вернись скоріш з гріховної дороги,<br>
Ще поки не пробив останній час.</p>

<p>3.Вернись, вернись, — в твоїй країні рідній<br>
Душею й тілом там ти відпочнеш,<br>
З Христом навік в сім'ї небесній, вільній,<br>
Забудеш горе все і мир знайдеш.</p>

<p>4.Твої гріхи, спокуси, всякі болі,<br>
Мов сон страшний навіки відійдуть,<br>
В любові Божій, в Його добрій волі<br>
Минулі дні на пам'ять не прийдуть.</p>