<h1>230. В КРАЙ НЕБЕСНИЙ</h1>

<p>1.В Край небесний поспішаю, —<br>
Щастя там знайду.<br>
Працюватиму охоче,<br>
Аж ціль осягну.<br>
Хто спиняв би, — ухилюсь,<br>
Якщо впав би, — підіймусь.<br>
Добіжу я до мети,<br>
Щастя осягну.</p>

<p>2.Чую клич і поспішаю,<br>
Прагну до мети,<br>
Бо коли б я запізнився, —<br>
Марні всі труди.<br>
Хоч біжить хтось, але зле,<br>
Той вінця не осягне,<br>
Що минуло, те забулось,<br>
Біжімо вперед.</p>

<p>3.До Небес, Ісусе любий,<br>
Погляд мій звертай,<br>
А коли в житті я слабну,<br>
Сили мені дай.<br>
У спокусі підкріпляй,<br>
У зневазі потішай,<br>
Ноги мої із лихої<br>
Стежки навертай.</p>