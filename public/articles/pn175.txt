<h1>175 [179]. О ІСУСЕ ЛЮБИЙ</h1>

<p>1.О Ісусе любий, Ти помер за всіх<br>
І Своєю кров'ю з нас змиваєш гріх.<br>
Ти звершив спасіння в муках на хресті,<br>
А сьогодні в Небі — в горній висоті.</p>

<p>2.До святого храму в світлих Небесах<br>
Ради бідних нас, що гинули в гріхах,<br>
З кров'ю дорогою Ти туди ввійшов,<br>
Щоб з Отцем навіки примирити знов.</p>

<p>3.З вірою підносим погляд в Небеса,<br>
До престолу ласки вічного Отця,<br>
Ми в Ім'я Ісуса всі до Бога йдем,<br>
Він Заступник наш перед Його лицем.</p>

<p>4.Чуйно ждем Тебе в надії ми живій,<br>
Тож прийми навік нас в дім небесний Свій.<br>
Всі незгоди наші проминуть тоді,<br>
Будем ми щасливі й вічно молоді.</p>

<p>5.День за днем минає, скоро наш Господь<br>
Сам прийде звільнити від тяжких знегод,<br>
А тому залишим гріх і марноту,<br>
І служити будем з радістю Христу.</p>