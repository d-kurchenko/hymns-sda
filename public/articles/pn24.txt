<h1>24. З ВИСОТ НЕБЕСНИХ</h1>

<p>1.З висот небесних, світлих і чудесних,<br>
Спаситель мій прийшов і тіло людське взяв;<br>
В яслах родився, матір'ю сповився,<br>
Він горя й смутку на землі зазнав.</p>

<p><i>Приспів:</i><br>
О, як люблю я мого Ісуса, —<br>
Він моє Сонце, мій Хліб життя.<br>
До Нього серцем я пригорнуся:<br>
В Ньому лиш Божа вся повнота.</p>

<p>2.Його терпіння принесло спасіння<br>
Для всіх людей землі, що жили в темноті.<br>
Бог милосердний дім лишив небесний,<br>
Прийшов за нас вмирати на хресті.</p>

<p><i>Приспів:</i><br>
О, як люблю я мого Ісуса, —<br>
Він моє Сонце, мій Хліб життя.<br>
До Нього серцем я пригорнуся:<br>
В Ньому лиш Божа вся повнота.</p>

<p>3.Мов агнець смирний, тихий і невинний,<br>
Христос на хрест пішов і тяжко постраждав.<br>
Святою кров'ю, вічною любов'ю<br>
Він дар спасіння грішним людям дав.</p>

<p><i>Приспів:</i><br>
О, як люблю я мого Ісуса, —<br>
Він моє Сонце, мій Хліб життя.<br>
До Нього серцем я пригорнуся:<br>
В Ньому лиш Божа вся повнота.</p>